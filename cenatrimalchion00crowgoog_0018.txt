2

mea fregi. Ad sinistram enim intrantibus non longe ab ostiarii cella
canis ingens, catena vinctus, in pariete erat pictus superque quadrata
litera scriptum ‘cave canem' Et collegae quidem mei riserunt, ego
autem collecto spiritu non destiti totum parietem persequi. Erat
sautem venalicium cum titulis pictum, et ipse Trimalchio capillatus
caduceum tenebat Minervaque ducente Romam intrabat. Hinc quem·
admodum ratiocinari didicisset, denique dispensator lactus esset.
Omnia diligenter curiosus pictor cum inscriptione reddiderat. In
deficiente vero iam porticu levatum mento iu tribunal excelsum Mer·
10curius rapiebat, Praesto erat Fortuna cornu abundanti copiosa et
tres parcae aurea pensa torquentes. Notavi etiam in porticu gregem
cursorum curn magistro se exercentem. Praeterea grande armarium
in angulo vidi, in cuius aedicula erant Lares argentei positi Veneris·
que signum marmoreum et pyxis aurea non pusilla, in qua barbam

15 ipsius conditam esse dicebant.

Interrogare ergo atriensem coepi, quas in medio picturas haberent.
‘iliada et Odyssian’ inquit ‘ac Laenatis gladiatorium munus’ Non
licebat multaciam considerare.

Nos iam ad triclinium perveneramus, in cuius parte prima procu-

20 rator rationes accipiebat. Et quod praecipue miratus sum, in posti-
bus triclinii fasces erant cum securibus fixi, quorum unam partem
quasi embolum navis aeneum finiebat, in quo erat scriptum: ‘C.
Pompeio Trimalchioni, seviro Augustali, Cinnamus dispensator.'
Sub eodem titulo et lucerna bilychnis de camera pendebat, et duae

25 tabulae in utroque poste defixae, quarum altera, si bene memini, hoc
habebat inscriptum: ‘III et pridie kalendas Ianuarias C. noster
⁴foras cenat,’ altera lunae cursum stellarumque septem imagines pic·
tas, et qui dies boni quique incommodi essent, distinguente bulla
notabantur.

30 His repleti voluptatibus cum conaremur in triclinium intrare, ex·
clamavit unus expueris, qui super hoc officium erat positus: ‘dextro
pede.' Sine dubio paulisper trepidavimus, ne contra praeceptum
aliquis nostrum limen transiret. Ceterum ut pariter movimus dex-
tros gressus servus nobis despoliatus procubuit ad pedes ac rogare

35 coepit, ut se poenae eripiremus: nec magnum esse peccatum suum,
propter quod periclitaretur, subducta enim sibi vestimenta dispensa·
toris in balneo, quae vix fuissent decem sestertiorum. Rettulimus
ergo dextros pedes dispensatoremque in atrio aureos numerantem
deprecati sumus, ut servo remitteret poenam. Superbus ille sustulit

40 vultum et ‘non tam iactura me movet' inquit ‘quam negligentia

’ nequissimi servi. Vestimenta mea cubitoria perdidit, quae mihi

 

